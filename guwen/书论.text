八 诀 如高峰之坠石。 似长空之初月。 若干里之阵云。 如万岁之枯藤。 劲松倒折，落挂石崖。 如万钧之弩发。 利剑截断犀、象之角牙。 一波常三过笔。 澄神静虑，端己正容，秉笔思生，临池志逸。虚拳直腕，指齐掌空，意在笔前，文向思后。分间布白，勿令偏侧。墨淡则伤神彩，绝浓必滞锋毫。肥则为钝，瘦则露骨，勿使伤于软弱，不须怒降为奇。四面停匀，八边具备，短长合度，粗细折中。心眼准程，疏密欹正。筋骨精神，随其大小。不可头轻尾重，无令左短右长，斜正如人，上称下载，东映西带，气宇融和，精神洒落，省此微言，孰为不可也。 用笔论 有翰林善书大夫言于寮故无名公子曰：“自书契之兴，篆隶滋起，百家千体，纷杂不同。至于尽妙穷神，作范垂代，腾芳飞誉，冠绝古今，惟右军王逸少一人而已。然去之数百年之内，无人拟者，盖与天挺之性，功力尚少，用笔运神，未通其趣，可不然欤?”公子从容敛衽而言曰：“仆庸疏愚昧，禀命轻微，无禄代耕，留心笔砚。至如天挺、功力，诚加大夫之说。用笔之趣，请闻其说。”大夫欣然而笑曰：“此难能也，子欲闻乎?”公子曰：“予自少及长，凝情翰墨，每览异体奇迹，未尝不循环吟玩。抽其妙思，终日临仿，至于皓首而无退倦也。” “夫用笔之法，急捉短搦，迅牵疾掣，悬针垂露，蠖屈蛇伸，洒落萧条，点缀闲雅，行行眩目，字字惊心，若上苑之春花，无处不发，抑亦可观，是予用笔之妙也。” 公子曰：“幸甚：幸甚：仰承馀论，善无所加。然仆见闻异于是，辄以闻见便耽玩之。奉对大贤座，未敢抄说。”大夫曰：“与子同寮，索居日久，既有异同，焉得不叙?”公子曰：“向之造次，滥有斯言，今切再思，恐不足取。”大夫曰：“妙善异述，达者共传，请不秘之，粗陈梗概。”公子安退位逡巡，缓颊而言曰：“夫用笔之体会，须钩粘才把，缓绁徐收，梯不虚发，斫必有由。徘徊俯仰，容与风流。刚则铁画，媚若银钩。壮则口吻而口口，丽则绮靡而消遒。若枯松之卧高岭。类巨石之偃鸿沟。同鸾凤之鼓舞，等鸳鸯之沉浮。仿佛兮若神仙来往，宛转兮似兽伏龙游。其墨或洒或淡，或浸或燥，遂其形势，随其变巧，藏锋靡露，压尾难讨，忽正忽斜，半真半草因。唯截纸棱，撇娘密绍⑩，务在经②实，无令怯少。隐隐轸轸，譬河汉之出众星，昆冈之出珍宝，既错落而灿烂，复逯连而掃撩。方圆上下而相副，绎络盘桓而围绕。观寥廓兮似察，始登岸而逾好。用笔之趣，信然可珍，窃谓合乎古道。” 大夫应声而起，行吟而叹曰：夫游畎浍者，讵测溟海之深；升培塿者，宁知泰山之峻。今属公子吐论，通幽洞微，过钟、张之门，入羲、献之室，重光前哲，垂裕后昆。中心藏之，盖棺乃止。”公子谢曰：“鄙说疏浅，未足可珍，忽枉话言，不胜惭惧。” 夫自古之善书者，汉、魏有钟、张之绝，晋末称二王之妙。王义之云：「顷寻诸名书，钟、张信为绝伦，其余不足观。」可谓钟、张云没，而义、献继之。又云：「吾书比之钟、张，钟当抗行，或谓过之；张草犹当雁行，然张精熟，池水尽墨，假令寡人耽之若此，未必谢之。」此乃推张迈钟之意也。考其专擅，虽未果于前规，摭以兼通，故无惭于即事。 评者云：「彼之四贤，古今特绝，而今不逮古，古质而今妍。」夫质以代兴，妍因俗易。虽书契之作，适以记言，而淳醨一迁，质文三变，驰骛沿革、物理常然。贵能古不乖时，今不同弊，所谓「文质彬彬，然后君子。」何必易雕宫于穴处，反玉辂于椎轮者乎！又云：「子敬之不及逸少，犹逸少之不及钟、张。」意者以为评得其纲纪，而未详其始卒也。且元常专工于隶书，伯英尤精于草体，彼之二美，而逸少兼之。拟草则余真，比真则长草，虽专工小劣，而博涉多优，摠其终始，匪无乖互。谢安素善尺牍，而轻子敬之书。子敬尝作佳书与之，谓必存录，安辄题后答之，甚以为恨。安尝问子敬：「卿书何如右军？」答云：「故当胜。」安云：「物论殊不尔。」子敬又答：「时人那得知！」敬虽权以此辞，折安所鉴，自称胜父，不亦过乎！且立身扬名，事资尊显，胜母之里，曾参不入。以子敬之豪翰，绍右军之笔札，虽复粗传楷则，实恐未克箕裘。况乃假托神仙，耻崇家范，以斯成学，孰愈面墙！后羲之往都，临行题壁。子敬密拭除之，辄书易其处，私为不恶。义之还见，乃叹日：「吾去时真大醉也。」敬乃内惭。是知逸少之比钟、张，则专博斯别，子敬之不及逸少，无或疑焉。 余志学之年，留心翰墨，味钟、张之余烈，挹义、献之前规，极虑专精，时逾二纪，有乖入木之术，无间临池之志。观夫悬针垂露之异，奔雷坠石之奇，鸿飞兽骇之资，鸾舞蛇惊之态，绝岸颓峰之势，临危据槁之形。或重若崩云，或轻如蝉翼，导之则泉注，顿之则山安。纤纤乎似初月之出天涯，落落乎犹众星之列河汉，同自然之妙有，非力运之能成，信可谓智巧兼优，心手双畅，翰不虚动，下必有由。一画之间，变起伏于峰杪；一点之内，殊衄挫于毫芒。况云积其点画，乃成其字。曾不傍窥尺牍，俯习寸阴，引班超以为辞，援项籍而自满。任笔为体，聚墨成形，心昏拟效之方，手迷挥运之理，求其妍妙，不亦谬哉！ 然君子立身，务修其本。扬雄谓诗赋小道，壮夫不为，况复溺思毫厘、沦精翰墨者也！夫潜神对奕，犹标坐隐之名，乐志垂纶，尚体行藏之趣。讵若功宣礼乐，妙拟神仙，犹挺埴之罔穷，与工炉而并运。好异尚奇之士，玩体势之多方；穷微策妙之夫，得推移之奥赜。着述者假其糟粕，藻鉴者挹其菁华，固义理之会归，信贤达之兼善者矣。存精寓赏，岂徒然欤！而东普士人，互相陶染。至于王、谢之族，希、瘐之伦，纵不尽其神奇，咸亦挹其风味。去之滋永，斯道愈微。三十六法排叠：字欲其排叠疏密停匀,不可或阔或狭,如“壽”、“藁”、“畫”、“竇”、“筆”、“麗”、“羸”、“爨”之字,“系”旁、“言”旁之类,《八诀》所谓“分间布白”,又曰“调匀点画”是也。高宗《唱法》所谓“堆垛”亦是也。 避就：避密就疏,避险就易,避远就近,欲其彼此映带得宜。又如“廬”字,上一撇既尖,下一撇不当相同；“府”字一笔向下,一笔向左;“逢”字下“辶”拔出,则上必作点,亦避重叠而就简径也。 顶戴:字之承上者多,惟上重下轻者,顶戴,欲其得势,如“曡”、“壘”、“藥”、“鸞”、“驚”、“鹭”、“鬐”、“聲”、“醫”之类,《八诀》所谓斜正如人上称下载,又谓不可头轻尾重是也。 穿插:字画交错者,欲其疏密,长短、大小匀停,如“中”、“弗”、“井”、“曲”、“册”、“兼”、“禹”、“禹”、“爽”、“爾”、“襄”、“甬”、“耳”、“婁”、“由”、“垂”、“車”、“無”、“密”之类,《八诀》所谓四面停匀,八边具备是也。 向背:字有相向者,有相背者,各有体势,不可差错。相向如“非”、“卯”、“好”、“知”、“和”之类是也。相背如“北”、“兆”、“肥”、“根”之类是也。 偏侧：字之正者固多,若有偏侧、欹斜,亦当随其字势结体。偏向右者,如“心”、“戈”、“衣”、“幾”之类；向左者,如“夕”、“朋”、“乃”、“勿”、“少”、“厷”之类;正如偏者,如“亥”、“女”、“丈”、“父”、“互”、“不”之类。字法所谓偏者正之,正者偏之,又其妙也。《八诀》又谓勿令偏侧,亦是也。 挑¤:字之形势,有须挑¤者,如“戈”、“弋”、“武”、“九”、“气”之类；又如“献”、“励”、“散”、“断”之字,左边既多,须得右边¤之,如“省”、“炙”之类,上偏者须得下¤之,使相称为善。 相让：字之左右,或多或少,须彼此相让,方为尽善。如“马”旁、“糹”旁、“鸟”旁诸字,须左边平直,然后右边可作字,否则妨碍不便。如“羉[上无四]”字,以中央“言”字上画短,让两“糹”出;如“辦”字,其中近下,让两“辛”出；如“鸥”、“鶠”、“驰”字,两旁俱上狭下阔,亦当相让；如“呜”、“呼”字,“口”在左者,宜近上,“和”、“扣”字,“口”在右者宜近下,使不防碍,然后为佳,此类严也。 补空：如“我”、“哉”字,作点须对左边实处,不可与“成”、“戟”、诸“戈',字同。如“袭”、“辟',、“餐',、“赣',之类,欲其四满方正也,如《醴泉铭》“建”字是也。 覆盖：如“宝”、“容”之类，点须正，画须圆明，不宜相著，上长下短。 贴零:如“令”、“今”、“冬”、“寒”之类是也。 粘合：字之本相离开者,即欲粘合,使相著顾揖乃佳,如诸偏旁字“卧”、“鉴”、“非”、“门”之类是也。 捷速：如“凤”、“风”之类,两边速宜圆¤,用笔时左边势宜疾,背笔时意中如电是也。 满不要虚:如“园”、“圃”、“图”、“国”、“回”、“包”、“南”、“隔”、“目”、“四”、“勾”之类是也。 意连：字有形断而意连者,如“之”、“以”、“心”、“必”、“小”、“川”、“州”、“水”、“求”之类是也。 覆冒:字之上大者,必覆冒其下,如“雲”头、“穴”、“宀”、“榮字头”头,“奢”、“金”、“食”、“夅”、“巷”、“泰”之类是也。 垂曳:垂如“都”、“鄉”、“卿”、“卯”、“夅”之类,曳如“水”、“支”、“欠”、“皮”、“更”、“辶”、“走”、“民”、“也”之类是也。 借换：如《醴泉铭》“祕”字就“示”字右点，作“必”字左点,此借换也。《黄庭经》“¤”字,“¤”字,亦借换也。又如“靈,,字,法帖中或作“¤”、或作“小”,亦借换也。又如“蘇”之为“蘓”、“秋”之为“秌”,“鹅”之为“¤[上我下鸟]”,为“¤[左鸟右我]”之类,为其字难结体,故互换如此,亦借换也,所谓东映西带是也。 增减：字有难结体者,或因笔画少而增添,如“新”之为“¤”、“建”之为“¤”,是也。或因笔画多而减省,如“曹”之为“¤”、“美”之为“¤”。但欲体势茂美,不论古字当如何书也。 应副：字之点画稀少者,欲其彼此相映带,故必得应副相称而后可。如“龍”、“詩”、“讐”、“轉”之类,必一画对一画,相应亦相副也。 撑拄：字之独立者,必得撑拄,然后劲可观。如“可”、“下”、“永”、“亨”、“亭”、“宁”、“丁”、“手”、“司”、“卉',、“草”、“矛”、“巾”、“千”、“予”、“于”、“弓”之类是也。 朝揖：凡字之有偏旁者,皆欲相顾,两文成字者为多,如“邹”、“谢”、“锄”、“储”之类,与三体成字者,若“讐”、“斑”之类,尤欲相朝揖,《八诀》所谓迎相顾揖是也。 救应:凡作字,一笔才落,便当思第二、三笔如何救应,如何结裹,《书法》所谓意在笔先,文向思后是也。 附离：字之形体,有宜相附近者,不可相离,如“形”、“影”、“飛”、“起”、“超”、“饮”、“勉”,凡有“文”、“欠”、“支”旁者之类,以小附大,以少附多是也。 回抱：回抱向左者如“曷”、“丐”、“易”、“¤”之类,向右者如“艮”、“鬼”、“包”、“旭”、“它”之类是也。 包裹：谓如“园”、“圃”打圈之类四围包裹者也;“向”、“尚”,上包下,“幽”、“凶”、下包上；“匮”、“匡”,左包右；“旬”、“匈”,右包左之类是也。 却好：谓其包裹斗凑不致失势,结束停当,皆得其宜也。 小成大:字以大成小者,如“门”,“辶”下大者是也。以小成大,则字之成形及其小字,故谓之小成大,如“孤”字只在末后一“＼[捺]”,“宁”字只在末后一“]”,“欠”字一拔,“戈”字一点之类是也。 小大成形：谓小字大字各字有形势也。东坡先生曰:大字难于结密而无间,小字难于宽绰而有余,若能大字结密,小字宽绰,则尽善尽美矣。 小大 大小:《书法》曰,大字促令小,小字放令大,自然宽猛得宜。譬如“日”字之小，难与“国”字同大,如“一”字“二”字之疏,亦欲字画与密者相间,必当思所以位置排布,令相映带得宜,然后为上。或曰:“谓上小下大,上大下小,欲其相称。”亦一说也。 左小右大：此一节乃字之病,左右大小,欲其相停,人之结字,易于左小而右大,故此与下二节,著其病也。 左高右低 左短右长：此二节皆字之病。不可左高右低,是谓单肩。左短右长,《八诀》所谓勿令左短右长是也。 褊:学欧书者易于作字狭长,故此法欲其结束整齐,收敛紧密,排叠次第,则有老气,《书谱》所谓密为老气,此所以贵为褊也。 各自成形:凡写字欲其合而为一亦好,分而异体亦好,由其能各自成形故也。至于疏密大小,长短阔狭亦然,要当消详也。 相管领：欲其彼此顾盼,不失位置,上欲覆下,下欲承上,左右亦然。 应接：字之点画,欲其互相应接。两点者如“小”、“八”、“忄”自相应接；三点者如“糹”则左朝右,中朝上,右朝左;四点如“然”、“無”二字,则两旁二点相应,中间接又作灬亦相应接；至于丿、＼[捺]、“水”、“木”、“州”、“無”之类亦然。 已上皆言其大略,又在学者能以意消详,触类而长之可也。 [评点]唐人尚法,欧阳询更为典型.《三十六法》认为,书法作品的美,就在于黑与白的对比交错之中。“却好”是准则,强调的是“有序”与和谐。中庸,合度,和谐,平衡,这是唐人“重法”的目的。欧字法度严谨,一丝不苟,被后世视为人格和风格的楷模,这不妨可看作是唐人适应自然与社会发展规律的自觉。至于后世有人一味泥古不化,墨守陈法而不思发展,自然又当别论。此文实宋人所撰,因其书法思想不出欧阳询,故录此备考。